-gss-

est, nullo loco Tacitum scripsisse «componere epistulas ¹) ad
aliquem.» -

Verbum (licere ad aliquem ex usu Taciteo non est: unum
tantum exemplum in H. III, 24, 9 reperi, ubi omisso verbo lega-
tur: plura ad ternanos, sc. dixit. De alio usu huius enuntiati V.
sub C. H, d. —

Sed ut ad vocabula epistulae aliaque, ita etiam ad vocabula,
quae sunt «nuntius» et «preces» praepositio additur , quod con-
firmant exempla in H. IV, 86 , 3 occultis ad Cerialem nuntiis
fidem eius temptavisse; A. XIII, 9, 1 uterque ad Voloyesem reyem
nuntiis monebant‚· ΙΙ, 30, 17 extremas preces P. Quirinio propi-nque
suo ad principem mandavit. Insolentior hoc loco verborum collo·
catio sensu excusatur, cum ad principem, quae verba sententiolae
ut senatum royaret (in c. 31, l) opponuntur, cum vi dicantur. —
De praepositione ‹versus› V. Greef. p. 5‘ et cf. G. 44, 6 Suionum
hinc civitates, sitae in Oceanum. —

In his igitur praepositionem pro prima significatione usurpari

clarissime apparet: iam pergamus ad eam, quam secundo loco
ponendam statuimus.

b. De perveniendo ad rem dicitur.

Multo crebrior hic usus est eo, de quo modo diximus. Sed
si accurate consideramus, tum in iis quoque locis , quos ad hoc
genus referimus, distinguenda est duplex significatio praepositionis,
quae ex eo pendet, utrum sententia sit, rem sive hominem usque
ad locum pervenisse an cursum tantum hunc locum versus tenuisse,
quem consequeretur. Sic exempli causa discrimen intercedit inter
praepositionem, quae est in sententia: ‹ad patrem proficiscens
interfectus est» et quam legimus in verbis: ‹ad patrem profectus
est», quamquam praepositio in utraque sententia idem primum
valebat. Quin nunc etiam, si ratio grammatica respicitur, cum
‹ad› in altera sententia non nisi per decurtatam dicendi viam
pro «usque ad» usurpatum sit - de quo supra vidimus - eandem
significationem habet. Itaque cum ex ipsis rebus, quae narrantur,

solis cognosci possit, nostrum autem sit, grammaticam tantum iu
hac disputatione sequi, hoc discrimen in iis, quae huc pertinent,

 

¹) De plurali numero huius vocabuli, in quo Tacitus analogiam vocabuli
«literae» secutus est cf. W61fflin. in Philol. XXVI, p. 152.

